# 7. Uitbreidingen

```{figure} scherm7.png
Voorbeeld van een spelletje met uitbreidingen.
```

Nu je basisgame af is kan het echte werk beginnen. Voeg een aantal uitbreidingen toe aan je game. Gebruik je creativiteit en laat zien dat je complexere code aankunt. Een aantal voorbeelden van uitbreidingen zijn hieronder aangeven, maar je kunt ook uitbreidingen toevoegen die je zelf hebt bedacht. Het aantal 🌜(maan) geeft aan hoe moeilijk de code voor de uitbreiding is. Het aantal 🌞 (zon) geeft aan hoeveel functionaliteit het toevoegt. Overleg met je docent welke uitbreidingen je kunt gaan maken.

Uitbreiding: Bal die steeds sneller gaat 
: Een eenvoudige manier om dit te doen, is telkens als er een blok verwijderd wordt, de snelheid van het blok in de x en y richting te vermenigvuldigen met een kommagetal dat groter is dan 1.0. Op deze manier kan het met twee regels code en maakt je spelletje een heel klein beetje spannender. Dit is een makkelijke uitbreiding, nog niet genoeg om een maantje of zonnetje te verdienen.

Uitbreiding: Blokken die van kleur veranderen 🌜🌞
: Een eenvoudige manier om dit te doen, is plaatjes van blokken met een andere kleur inlezen en dan meerdere blokken op dezelfde plek zetten.

Uitbreiding: Beter kaats-algoritme voor plankje 🌜🌞
: In het basisspel kaatst de bal erg eenvoudig tegen de plank. Als je de horizontale snelheid waarmee de bal de plank verlaat, laat afhangen van de plek waar de bal de plank raakt, dan wordt het spel beter speelbaar.

Uitbreiding: Uitlegscherm en gameoverscherm🌜🌞
: Maak een scherm met uitleg voordat je het spel start en/of een game-over-scherm als je gewonnen of verloren hebt. Dit kan bijvoorbeeld door een variabele `game_status` erbij te maken. Je kunt je gameloop opdelen in een stuk voor uitleg, spelen, winnen en verliezen. De waarde van de variabele `game_status` bepaalt dan welk stuk van de game-loop wordt uitgevoerd.

Uitbreiding: Animaties als een blok verdwijnt 🌜🌞
: Laat een blok niet in één keer verdwijnen, maar toon een effect als het blok verdwijnt. Een effect kan bijvoorbeeld zijn dat het blok snel naar boven uit het scherm vliegt. Het lastige is dat je game moet doorgaan terwijl het effect getoond wordt. Je zult dus elke keer in je game-loop een stukje effect moeten tonen.

Uitbreiding: Powerups die omlaag vallen 🌜🌞🌞
: Laat bepaalde blokken omlaag vallen als de bal ze raakt en geef extra punten als je je het vallende blok opvangt met je plank.

Uitbreiding: Meerdere levels 🌜🌜🌞🌞
: Maak meerdere levels in het spel. Probeer daarbij zo min mogelijk code te dubbelen.

Uitbreiding: Meerdere ballen tegelijk 🌜🌜🌞
: Laat voor een bepaalde tijd meerdere ballen in het spel als er een speciaal blok geraakt wordt.
Gebruik array’s om meer dan twee ballen tegelijk te kunnen hebben. Gebruikt een geneste loop om de botsingen van alle ballen tegen alle blokken te maken

Uitbreiding: Schieten 🌜🌜🌞
: Zorg dat je plank met kogels blokken weg kan schieten als de bal een speciaal blok raakt. 
Gebruikt array’s om meerdere kogels tegelijk te kunnen schieten.

Uitbreiding: Overleg met je docent voor andere uitbreidingen
: Verzin zelf een uitbreiding die je helemaal te gek vindt. Je docent kan je helpen om je idee in stappen op te splitsen, zodat het uitvoerbaar wordt. 

