# 5. Filters maken

## 5.1 REST API (uitleg)

:::{note} Uitleg
### REST

API (Engels, spreek uit ee-pie-aai) staat voor Application Programming Interace. Een API is een stuk software dat computerprogramma op een gestandaardiseerde manier met elkaar verbindt. Een API tussen computerprogramma's die via het internet met elkaar zijn verbonden heet een webservice. Een webservice wordt aangeboden door een server en gebruikt door één of meerdere clients. Moderne webservices zijn RESTful (Engels, spreek uit als rest-foel). REST staat voor REpresentational State Transfer, maar meestal wordt alleen de afkorting gebruikt. REST is geen protocol maar een set ontwerp-richtlijnen.

Hier volgen enkele ontwerp-richtlijnen van REST.

Platform-onafhankelijk
: REST werkt via standaardprotocollen zoals HTTP en maakt gebruik van eenvoudige dataformaten zoals JSON. Daardoor kunnen verschillende systemen zoals Windows, Linux, iOS en Android probleemloos met elkaar communiceren.

Client-Server scheiding
: De client (zoals een app of website) en de server (waar de gegevens staan) werken onafhankelijk van elkaar. De client weet alleen wat hij nodig heeft, niet hoe de server dat regelt. Dit maakt onderhoud en ontwikkeling eenvoudiger: de client-zijde (frontend) en server-zijde (backend) kunnen apart worden aangepast.

Statusloos
: Elke aanvraag (request) van de client bevat alle informatie die de server nodig heeft. De server bewaart geen gegevens over vorige aanvragen. Daardoor zijn REST API’s gemakkelijk uit te breiden en te beheren.

Clients en servers met REST API's communiceren met HTTP. Dit is hetzelfde protocol dat webbrowsers gebruiken om een webpagina van een server op te vragen. De client verstuurt een HTTP-request naar de server. De server antwoordt met een HTTP-response.

### HTTP-request

Een request is een bericht van de client (bijvoorbeeld een browser of app) naar de server (API). Hiermee vraag je iets op, voeg je iets toe, of verander/verwijder je iets.

Een request bestaat uit:

- Method (actie die je uitvoert – gebaseerd op CRUD):
  - GET – Gegevens opvragen (Read)
  - POST – Nieuwe gegevens aanmaken (Create)
  - PUT – Gegevens volledig bijwerken (Update)
  - DELETE – Gegevens verwijderen (Delete)
- Endpoint: De link naar de resource, zoals /gebruikers/42.
- Headers: bijvoorbeeld
 - Content-Type: Geeft aan in welk formaat je data stuurt (bijv. application/json)
 - Authorization: Bevat een token of API-key voor toegang tot beveiligde data
- Body (optioneel): De gegevens die je meestuurt, bijvoorbeeld een JSON-object bij POST of PUT.

### HTTP-response

Een response is het antwoord van de server op het verzoek van de client.

Een response bevat:

- Statuscode (resultaat van de aanvraag), bijvoorbeeld:
  - 200 OK – Alles is goed verlopen
  - 401 Unauthorized – Geen toegang (bijv. geen of fout token)
  - 404 Not Found – Gevraagde resource bestaat niet
  - 500 Internal Server Error – Fout aan serverzijde
- Headers: Extra info over het antwoord, zoals het dataformaat
- Body: De gegevens die teruggestuurd worden (bijv. een lijst, een bevestiging of een foutmelding)

### Structuur van endpoints

Een goede structuur van je endpoints zorgt ervoor dat je API bruikbaar blijft als iemand een nieuwe frontend maakt. Er zijn geen regels die een goed structuur garanderen. Er zijn wel richtlijnen die helpen bij het maken van een goede structuur. Hier zijn enkele veelgebruikte richtlijnen.

Gebruik hiërarchie
: Geef aan dat iets *onderdeel* is van iets anders:
: ✅ /gebruikers/42/boeken → alle boeken van gebruiker 42  
: ✅ /klassen/5v/leerlingen → alle leerlingen in klas 5v

Gebruik queryparameters 
: Bijvoorbeeld voor filters, sorteren of paginering
: ✅ /boeken?jaar=2024  
: ✅ /gebruikers?rol=docent&sort=naam  

Gebruik zelfstandige naamwoorden in meervoud, geen werkwoorden
: ✅ /gebruikers
: ❌ /gebruiker
: ❌ /getGebruiker

Gebruik koppelstreepjes tussen woorden, geen hoofdletters
: ✅ /middelbare-scholen
: ❌ /middelbare_scholen
: ❌ /Middelbare-Scholen

Houd het consistent
: Gebruik een duidelijke en eenduidige structuur door je hele API. Als je bijvoorbeeld `/producten` gebruikt, noem het dan niet ergens anders `/artikelen`.
:::

## Maak filters voor soort

## Maak filters voor kleur

## 5.4 Extra gegevens in een request (uitleg)

Bij het gebruiken van een REST API kun je informatie op verschillende manieren meegeven in een request. Hier zijn de drie meest gebruikte manieren:

-  Informatie in het endpoint zelf (path parameters)

    - Je stopt informatie direct in de link, als onderdeel van het pad.
    - Dit gebruik je voor het opvragen van een specifiek item.
    - Bijvoorbeeld:
        - `/leerlingen/42` → vraag leerling met ID 42 op
        - `/boeken/9783` → vraag boek met ISBN 9783 op
    - Het getal of woord in de link wordt herkend als een parameter.


- Informatie achter het endpoint met `?` (query parameters)

    - Je zet parameters achter een vraagteken in de link.
    - Dit wordt gebruikt om informatie mee te geven voor filteren, zoeken, sorteren of pagineren.
    - Bijvoorbeeld:
        - `/leerlingen?klas=5V`
        - `/producten?categorie=boeken&sort=prijs`
    - Meerdere parameters worden gescheiden met een `&`, meerdere waarden voor dezelfde parameter worden gescheiden door een `,`.

- Informatie in de body (bij POST en PUT)

    - Stuur de gegevens mee in de body van de request, meestal in JSON-formaat.
    - Dit gebruik je als je gegevens aanmaakt of bijwerkt.
    - Dit zie bijvoorbeeld bij:
        - `POST /leerlingen` → nieuwe leerling toevoegen
        - `PUT /gebruikers/42` → gebruiker met ID 42 aanpassen
    - De data staat niet in de link, maar wordt meegestuurd in de inhoud van het verzoek.

## Zorg dat filters werken (copy code)
